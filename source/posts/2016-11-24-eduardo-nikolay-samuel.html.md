---
title: Eduardo kliver upp, Nikolay kliver in och Samuel kliver ut
date: 2016-11-24 12:55:19 UTC
author: per
description: "Vi närmar oss slutet av mycket besynnerligt år världen över och i samband med det så genomgår vi själva ett par större förändringar."
image:
disable_comments: false
lang: sv
---

Vi närmar oss slutet av mycket besynnerligt år världen över och i samband med det så genomgår vi själva ett par större förändringar.

### Eduardo Nunes ny delägare

Efter att ha varit hos oss lite mer än ett år har vi erbjudit Eduardo att kliva ombord som delägare i rollen som Head of Design. Vi har länge letat efter någon som kan vara med och ta företaget i en ny riktning med ett starkare designerbjudanden. Nu har vi hittat den personen i form av Eduardo. Han kommer ta sig an uppgiften att se till att våra produkter och tjänster håller samma höga kvalitet på designsidan som vi tidigare haft på tekniksidan.

### Nikolay Lechev stärker upp designteamet

I ett ytterligare steg att stärka vårt erbjudande inom design så välkomnar vi Nikolay till teamet. Nikolay är en väldigt talangfull designer och front end-utvecklare som med en slående portfolio och jordnära personlighet gjort ett rejält intryck hos oss. Hans expertis kommer tillföra mycket för användarupplevelsen för de produkter och tjänster vi bygger.

### Samuel Carlsson lämnar oss

Avslutningsvis, för att sammanfatta ett år av förändring, så lämnar vår tidigare partner Samuel oss för att istället kliva in i rollen som Technical Lead hos vår kund Redeye. Vi är otroligt tacksamma för Samuels insatser genom åren och önskar honom all lycka framöver. Vi ser fram emot att fortsätta jobba ihop med Samuel och Redeye fast under nya former.

Vi ser fram emot det kommande året med stor entusiasm och känner oss mer förberedda än någonsin för nya projekt och utmaningar. Hör av dig och låt oss jobba ihop!
