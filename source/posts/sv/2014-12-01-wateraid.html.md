---

disable_comments: false
title: "Varje droppe räknas – ny gåvoshop för WaterAid"
date: 2014-12-01 00:00:00 UTC
author: per
meta_title: "Varje droppe räknas – ny gåvoshop för WaterAid"
description: "Under sommaren inledde vi ett samarbete som probonopartner åt WaterAid. Ett första resultat av det samarbetet är en ny gåvoshop. Här kan privatpersoner och företag stödja WaterAids arbete för att öka tillgången till rent vatten världen över. "
image: "/images/posts/2014/wateraid.jpg"
comments: true
lang: sv
---

Under sommaren inledde vi ett samarbete som [probonopartner](http://www.wateraid.org/se/foretag/probonopartners) åt [WaterAid](http://www.wateraid.se). Ett första resultat av det samarbetet är en ny [gåvoshop](https://gavoshop.wateraid.se) som lanserades tidigare i höst. Här kan privatpersoner och företag stödja WaterAids arbete för att öka tillgången till rent vatten världen över.

## Ge vattendroppar och få ett gåvobevis

Du väljer själv hur många vattendroppar du vill ge och som tack för din gåva får du ett gåvobevis att ge bort i present till vänner och bekanta eller kunder och medarbetare. Om du väljer att få gåvobeviset digitalt skriver du en hälsning och kan ladda upp en bild. Det digitala gåvobeviset skapas då som en länk som du antingen skickar direkt till dig själv eller väljer ett datum när vi du vill ha det skickat till dess mottagare. Företag och organisationer som skänker pengar får även ett digitalt julpaket med bl.a. en badge, banners och diplom. Det går även bra att beställa tryckta gåvobevis som skickas per post om man föredrar det.

## Betalning och orderhantering

Privatpersoner betalar med kreditkort. Betalningen görs med amerikanska [Stripe](http://www.stripe.com) som under hösten lanserat sin verksamhet i Sverige. Stripe är en fröjd att integrera och i dess administrationsverktyg sköts enkelt allt som har med betalningarna att göra. En fin detalj i betalningsflödet är möjligheten för iOS-användare att kunna scanna sitt kreditkort med kameran för enklare inmatning av kreditkortsuppgifterna. Företag och organisationer kan även betala mot rekvisition.

Efter genomförd order kan användaren logga in och få en översikt av samtliga gjorda ordrar. För att ge bästa möjliga service samt minimera administration är det även möjligt att redigera digitala gåvobevis fram till dess att de skickats ut.

På en dashboard i gåvoshopens administrationssystem kan WaterAid följa ordrar och försäljning. Här sköter man även exporten av ordrar till ett eget CRM-system för vidare hantering.

## Detaljer

- Plattform: Ruby on Rails 4
- Drift på [Heroku](http://www.heroku.com) med support av Redis, Postgresql, Cloudinary.
- Mailutskicken för gåvobevisen schemaläggs med Sidekiq och skickas ut med [Mandrill](http://www.mandrill.com) vilket ger oss möjlighet att kunna se statistik över lyckade utskick, öppnade mail och klick på länkar.
- Vi använder [Google Analytics](http://www.google.com/analytics) med eCommerce Tracking samt [Mixpanel](http://www.mixpanel.com) för att analysera trafik och besökarnas beteenden.
- För en mer ingående analys av formulären används [RevRise](http://www.revrise.com) (som också varit bussiga och sponsrat med ett konto gratis – tack!).
- Bevakning av applikationen sker med [New Relic](http://www.newrelic.com) och [Honeybadger](http://www.honeybadger.com).
- Continous integration med [CircleCI](http://www.circleci.com).

## Kampanj till julhandeln

När vi nu går in i december och julhandeln drar igång på allvar går kampanjen [Jakten på den perfekta talespersonen](http://www.wateraid.org/se/Stod-oss/Varje-Droppe-Raknas), ut i olika medier. Den och konceptet ”Varje droppe räknas” är framtaget av [Ruth](http://www.ruth.se).

<p><iframe width="560" height="315" src="//www.youtube.com/embed/c00wlvlsMyc" frameborder="0" allowfullscreen></iframe></p>

[Ge bort vattendroppar i julklapp – varje droppe räknas!](https://gavoshop.wateraid.se)
