---

disable_comments: false
title: "Ansökan till Internetfonden: Tent Adoption"
date: 2014-09-11 00:00:00 UTC
author: per
meta_title: "Ansökan till Internetfonden: Tent Adoption"
description: ""
image: "/images/posts/2014/tent-logo.png"
comments: true
lang: sv
---

Igår kl 13:00 stängde ansökan till denna ansökningsomgång av [Internetfonden](http://www.internetfonden.se). Någon timme dessförinnan skickade vi in vår ansökan för projektet "Tent Adoption".

[Tent](http://cupcake.io/tent) är ett protokoll under utveckling för decentraliserad kommunikation på Internet. All din data samlas på ett och samma ställe där du har full kontroll över den. Data är ett generellt ord och Tent är också ett generellt protokoll som kan användas av väldigt många olika typer av applikationer. Allt från sociala nätverk som Facebook och Twitter, lagringstjänster som Dropbox och Flickr, till helt nya typer av appar och tjänster som tidigare inte varit möjliga att bygga.
Tack vare bl.a. dess starka kryptering, att det kan köras anonymt på Tor-nätverket och möjligheterna att själv drifta en Tent-server så slår det även mot de olika typer av övervakning och censur som hotar det fria och öppna Internet.
Vi ser Tent som ett väldigt spännande protokoll och hoppas att det ska innebära ett betydelsefullt tillskott till Internets infrastruktur.

Initiativtagare och ansvarig för projektet är Joakim Stai och under hans ledning ämnar vi att i JavaScript utveckla ett kodbibliotek och fyra moduler som ska främja användningen av Tent bland utvecklare och early adopters.

Totalt har .SE fått in 105 ansökningar och vi håller nu alla tummar att vi blir godkända så att vi kan genomföra projektet. Senast den 7 november får vi besked och förhoppningsvis kan vi glida runt på Internetdagarna med ett stort leende och prata Tent.

Är du intresserad av att bidra eller har några frågor? Kontakta [Joakim Stai](mailto:stai@kollegorna.se).

Läs en mer ingående presentation av projektet i vår Labs-blogg:
[Why Tent is needed](http://labs.kollegorna.se/blog/2014/09/tent-iis/)
